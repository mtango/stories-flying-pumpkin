==================
Dovleacul zburător
==================

A fost odată un dovleac care visa să zboare ca un avion de când era mic.
Se uita des la desene animate și filme cu avione, și vorbea tot timpul cu
prieteni lui dovleci despre cele mai rapide și mai avansate avioane care
existau. Dar nimeni nu își imagina că așa un dovleac, gras, greu și portocaliu
avea de gând să zboare.

Într-o bună zi cu soare dovleacul era pe marginea unui lac, bronzând, și se
uita pe cer. Din cănd în cănd mai trecea, sus de tot, silențios, câte-un avion
care lăsa o dâră albă pe cer.

\- Offff!, zicea dovleacul, eu nu sunt chiar așa de subțire și zvelt ca un avion,
chiar dacă fac multă yoga și merg pe munte și fug mult în fiecare zi.

Apoi a adormit, că era după masa de prănz, și lui... îi era somn.

Un pic după ce s-a trezit, un elicopter a trecut deasupra lacului. Făcea
mult zgomot și sufla vănt care tulbura apa lacului. Dovleacul s-a uitat atent la
elicopter până când a dispărut de tot după un deal, și i-a venit o idee:

\- Elicopterul e mai gras decăt un avion și tot poate zbura! îmi trebuie doar o
elice! Dar unde s-o găsesc, sau cum s-o fac?

Cum a apărut un canoe pe lac, cum a găsit și soluția: trei văsle de canoe, legate
la centru cu o sfoară fac o elice superbă de elicopter. Zis și făcut, cu elicea
instalată in capul dovleacului, el încerca pentru prima oară să zboare. A mers!
S-a ridicat câțiva metri in aer, dar era o mică problemă... elicea se invârtea repede
într-o direcție, dar sub ea, dovleacul se învârtea tot așa de repede în cealaltă direcție!
Turtă de amețit, își spuse dovleacul:

\- Mi-a scăpat un detaliu: elicopterul mai are o elice, în spate! Chiar
m-am și întrebat dece! Tu ști dece? Ca corpul elicopterului să nu se învârtă invers față de
elice. Această mică elice se cheamă rotor anti cuplu.

Era vară și cald, și dovleacul avea acasă un ventilator care era numai bun ca rotor
anti cuplu de elicopter! Deci a gasit o mătură și, cu ventilatorul instalat la un capăt,
și-a pus-o coadă. A doua încercare a mers de minune: stabil și controlat dovleacul
se înălța fără probleme printe păsărele si nori. Așa începuse legenda dovleacului
zburător.
